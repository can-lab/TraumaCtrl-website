<!DOCTYPE html>

<html>
<head>
<meta charset="utf-8"/>
<meta content="width=device-width, initial-scale=1" name="viewport"/>
<title>TraumaCtrl</title>
<meta content="Florian Krause" name="author"/>
<meta content="Trauma &amp; Controle: Zelfregulatie van Hersennetwerken in PTSS" name="description"/>
<link href="_resources/_stuffpages/styles/default.css" media="screen" rel="stylesheet"/>
<link href="_resources/favicon.ico" rel="icon" type="image/x-icon"/>
</head>
<body>
<header>
<h1>TraumaCtrl</h1>
<p>Trauma &amp; Controle: Zelfregulatie van Hersennetwerken in PTSS</p>
<p><img src="_resources/TraumaCtrl_logo.png" width="450"/></p>
</header>
<main>
<p><strong>Inhoudsopgave:</strong></p>
<div class="toc">
<ul>
<li><a href="#introductie">Introductie</a></li>
<li><a href="#het-onderzoek">Het onderzoek</a></li>
<li><a href="#uw-deelname-aan-het-oderzoek">Uw deelname aan het oderzoek</a></li>
<li><a href="#doel-van-het-onderzoek">Doel van het onderzoek</a></li>
<li><a href="#neurofeedback">Neurofeedback</a></li>
<li><a href="#wat-houdt-deelname-aan-het-onderzoek-in">Wat houdt deelname aan het onderzoek in?</a></li>
<li><a href="#in-de-mri-scanner">In de MRI-scanner</a></li>
<li><a href="#risicos-en-vergoedingen">Risico’s en vergoedingen</a></li>
<li><a href="#waar-vind-ik-meer-informatie-over-het-onderzoek">Waar vind ik meer informatie over het onderzoek?</a></li>
<li><a href="#locatie-contact-en-overig">Locatie, contact en overig</a></li>
</ul>
</div>
<h2 id="introductie">Introductie <a class="headerlink" href="#introductie" title="Permanent link">#</a></h2>
<p>Welkom op de website van de studie genaamd: <em>‘Trauma en Controle: Zelfregulatie
van Hersennetwerken in PTSS.’</em> Op deze website kunt u informatie vinden over
het onderzoek en over deelname. De informatie op deze website is niet compleet
en dient ter introductie. Wij willen u vragen voor een compleet overzicht de
proefpersoneninformatie door te nemen alvorens u beslist om deel te nemen aan
de studie of niet. Deze proefpersoneninformatie kunt u vinden via de
onderstaande link.</p>
<p>📄 <a href="_resources/TraumaCtrl_InformationBrochure_Version4.0_Nijmegen.pdf">Proefpersoneninformatie (Nijmegen)</a><br/>
📄 <a href="_resources/TraumaCtrl_InformationBrochure_Version4.0_Maastricht.pdf">Proefpersoneninformatie (Maastricht)</a></p>
<h2 id="het-onderzoek">Het onderzoek <a class="headerlink" href="#het-onderzoek" title="Permanent link">#</a></h2>
<p>Dit onderzoek is opgezet door het <a href="https://radboudumc.nl">Radboudumc</a> en
betreft een samenwerking tussen twee medische centra: het
<a href="https://radboudumc.nl">Radboudumc</a> te Nijmegen en het Universitair Medisch
Centrum te Maastricht (<a href="https://mumc.nl">Maastricht UMC+</a>). Het onderzoek zal
uitgevoerd worden door onderzoekers van het
<a href="https://radboudumc.nl">Radboudumc</a>/<a href="https://www.ru.nl">Radboud University</a> en
<a href="https://mumc.nl">MaastrichtUMC+</a>/<a href="https://maastrichtuniversity.nl">Maastricht University</a>. Als u bereid bent tot deelname aan het onderzoek, wordt u in de buurt van uw woonplaats onderzocht. U wordt altijd op dezelfde locatie onderzocht:
óf in Nijmegen óf in Maastricht.</p>
<h2 id="uw-deelname-aan-het-oderzoek">Uw deelname aan het oderzoek <a class="headerlink" href="#uw-deelname-aan-het-oderzoek" title="Permanent link">#</a></h2>
<p>Voor het onderzoek zoeken wij mensen met PTSS die hiervoor in behandeling gaan.
Daarom bent u door uw behandelaar uitgenodigd voor deelname aan dit onderzoek.
Bedankt dat u deelname aan deze studie overweegt.</p>
<h2 id="doel-van-het-onderzoek">Doel van het onderzoek <a class="headerlink" href="#doel-van-het-onderzoek" title="Permanent link">#</a></h2>
<p>Dit onderzoek neemt een eerste stap in het onderzoeken of het vrijwillig
reguleren van de activiteit van bepaalde gebieden in de hersenen die betrokken
zijn bij PTSS, kan helpen bij het verbeteren van de behandeling van PTSS in de
toekomst. Uit onderzoek is naar voren gekomen dat enkele hersennetwerken een
rol spelen in het onderdrukken van ongewenste gedachten. Hersennetwerken
bestaan uit verschillende gebieden in het brein die samen actief worden bij
bepaalde acties. De hersennetwerken die betrokken zijn bij het onderdrukken van
ongewenste gedachten reageren anders in mensen met PTSS en dit zou mogelijk
enkele van de voornaamste symptomen in PTSS kunnen verklaren. De vrijwillige
regulatie over de activiteit van deze hersennetwerken en het trainen daarvan
zou mensen met PTSS in de toekomst kunnen helpen om deze symptomen te kunnen
verminderen. Met deze studie willen we graag de eerste stappen ondernemen om
deze theorie te testen. Dit doen we binnen de gecontroleerde omgeving van het
onderzoeksinstituut met behulp van verschillende taken.</p>
<h2 id="neurofeedback">Neurofeedback <a class="headerlink" href="#neurofeedback" title="Permanent link">#</a></h2>
<p>De regulatie van de hersennetwerken zal tot stand komen door verschillende
training sessies met behulp van ‘neurofeedback’. Bij neurofeedback ontvangt u
informatie over uw eigen hersenactiviteit. Dit betekent dat de gegevens over uw
hersenen die wordt gemeten in de MRI-scanner, direct aan u getoond zal worden
terwijl u in de scanner ligt. Door middel van deze informatie is het mogelijk
uw eigen hersenactiviteit te reguleren. Dit zal u doen door verschillende
strategieën toe te passen (bijvoorbeeld, door aan iets specifieks te denken).
In dit onderzoek willen we graag uitzoeken of mensen met een diagnose PTSS in
staat zijn om deze regulatie over de hersennetwerken, door middel van
neurofeedback, uit te voeren. Daarnaast willen we graag onderzoeken hoe deze
regulatie over de hersennetwerken cognitie beïnvloedt.</p>
<h2 id="wat-houdt-deelname-aan-het-onderzoek-in">Wat houdt deelname aan het onderzoek in? <a class="headerlink" href="#wat-houdt-deelname-aan-het-onderzoek-in" title="Permanent link">#</a></h2>
<h3 id="hoe-lang-dduurt-het-onderzoek">Hoe lang dduurt het onderzoek? <a class="headerlink" href="#hoe-lang-dduurt-het-onderzoek" title="Permanent link">#</a></h3>
<p>Als u meedoet aan het onderzoek, duurt dat in totaal ongeveer vijf tot zeven
weken. Het onderzoek bestaat uit twee delen: de test dagen waarvoor u het
onderzoekinstituut bezoekt (vijf tot zes keer) en dagelijkse metingen waarvoor
u het instituut niet hoeft te bezoeken (drie weken in totaal). U zal aan het
onderzoek deelnemen terwijl u op behandeling wacht.</p>
<h3 id="metingen-bij-het-onderzoeksinstituut">Metingen bij het onderzoeksinstituut <a class="headerlink" href="#metingen-bij-het-onderzoeksinstituut" title="Permanent link">#</a></h3>
<p>Metingen zullen uitgevoerd worden aan het “Donders Centre for Cognitive
Neuroimaging” (<a href="https://www.ru.nl/donders/vm-site/proefpersonen/engelse-versies-centers/participants/donders-centre-cognitive-neuroimaging-en/">DCCN</a>, Nijmegen)
of Maastricht UMC+ (in het “<a href="https://scannexus.nl">Scannexus</a>” MRI-centrum,
Maastricht). Voor het onderzoek is het nodig dat u in totaal vijf tot zes keer
langskomt bij het onderzoeksinstituut voor verschillende metingen en taken.
Alle metingen vinden op dezelfde locatie plaats.</p>
<p>Tijdens het eerste bezoek (ca. 2 uur) zult u informatie over de studie
ontvangen en is er voldoende ruimte om vragen te stellen. U zal enkele
vragenlijsten beantwoorden en ondergaat u tijdens deze sessie enkele korte
scans in een MRI-scanner.</p>
<p>Het tweede (ca. 2 uur), derde en vierde (ca. 1 uur en 15 minuten) bezoek
omvatten de neurofeedback training sessies, waar u strategieën zal ontwikkelen
om uw eigen hersenactiviteit te reguleren. Na de laatste training sessie
(training sessie 3) zullen we, op basis van uw resultaten, beslissen of een
vierde training sessie nodig is of niet.</p>
<p>Tijdens het vijfde bezoek (of het zesde bezoek als u een vierde training sessie
heeft doorlopen; ca. 3-4 uur) zal u enkele andere taakjes uitvoeren, zowel in
als buiten de MRI-scanner. Tijdens een van deze taken zal u verschillende
afbeeldingen met een negatieve emotionele lading te zien krijgen (bijvoorbeeld
van een ongeluk of dood).</p>
<p>Alle taken zullen uitgevoerd worden in een gecontroleerde lab omgeving.</p>
<h3 id="dagelijkse-metingen-thuis">Dagelijkse metingen (thuis) <a class="headerlink" href="#dagelijkse-metingen-thuis" title="Permanent link">#</a></h3>
<p>Een belangrijk deel van het onderzoek bestaan uit één week aan het begin en
twee weken aan het einde van de studie waarin u dagelijks enkele vragenlijsten
zal beantwoorden op uw telefoon. Gedurende deze tijd vragen we u ook een
polsbandje te dragen dat enkele metingen, zoals uw hartslag, temperatuur en
beweging registreert. Deze polsband draagt u gedurende de dag en nacht.</p>
<h2 id="in-de-mri-scanner">In de MRI-scanner <a class="headerlink" href="#in-de-mri-scanner" title="Permanent link">#</a></h2>
<p>Gedurende deze studie maken wij meerdere scans van uw hersenen op verschillende
test dagen. Ook zal u in de scanner verschillende taken uitvoeren. Voor veel
mensen is een MRI-scan een ongewone of zelfs spannende ervaring. Vóór uw eerste
MRI-scan, maakt u kennis met een oefenscanner, zodat u vervolgens meer op uw
gemak bent bij de daadwerkelijke MRI-sessies.</p>
<p>Een informatiebrochure over MRI onderzoek is beschikbaar via de onderstaande
links (één link voor het onderzoeksinstituut in Nijmegen en één link voor het
onderzoeksinstituut in Maastricht). Bij vragen of zorgen kunt u ook altijd
contact opnemen met het onderzoeksteam (zie ‘Contact’). Hieronder kunt u meer
lezen over de MRI-scanner.</p>
<p>📄 <a href="https://www.ru.nl/publish/library/397/algemene_informatie-pif_versie_3_2-.pdf">MRI informatiebrochure (Nijmegen)</a></p>
<p>📄 <a href="https://scannexus.nl/resources/js/tinymce/plugins/imagemanager/files/diversen/InformationBrochure_Dutch.pdf">MRI informatiebrochure (Maastricht)</a></p>
<h3 id="wat-is-een-mri-en-is-het-veilig">Wat is een MRI en is het veilig? <a class="headerlink" href="#wat-is-een-mri-en-is-het-veilig" title="Permanent link">#</a></h3>
<p>Ja, dit is een zeer veilige onderzoeksmethode. MRI is een beeldvormende
techniek die werkt op basis van magnetische resonantie. Dit betekent dat er
geen sprake is van bijvoorbeeld schadelijke straling. Wel is er een screening
nodig, omdat het zeer sterke magnetische veld van de scanner schade zou kunnen
aanrichten als u bijvoorbeeld bepaalde medische implantaten heeft zoals een
pacemaker of vaatclips. Onze gecertificeerde onderzoekers gaan dit zorgvuldig
met u na en zorgen ervoor dat u veilig de MRI scanner in kunt. Vanwege het
magnetisch veld vraagt de onderzoeker aan u om alle sieraden en andere metalen
van uw lichaam te verwijderen en indien van toepassing, om u om te kleden en
daarbij uw beugel-bh af te doen.</p>
<h2 id="risicos-en-vergoedingen">Risico’s en vergoedingen <a class="headerlink" href="#risicos-en-vergoedingen" title="Permanent link">#</a></h2>
<h3 id="welke-ethische-commissie-heeft-het-onderzoek-goedgekeurd">Welke ethische commissie heeft het onderzoek goedgekeurd? <a class="headerlink" href="#welke-ethische-commissie-heeft-het-onderzoek-goedgekeurd" title="Permanent link">#</a></h3>
<p>De medisch-ethische toetsingscommissie CMO Arnhem Nijmegen heeft dit onderzoek
goedgekeurd. Algemene informatie over de toetsing van onderzoek vindt u op de
website van de Rijksoverheid: <a href="https://www.rijksoverheid.nl/mensenonderzoek">https://www.rijksoverheid.nl/mensenonderzoek</a>.</p>
<h3 id="wat-zijn-de-bijwerkingen-of-ongemakken-van-het-onderzoek">Wat zijn de bijwerkingen of ongemakken van het onderzoek? <a class="headerlink" href="#wat-zijn-de-bijwerkingen-of-ongemakken-van-het-onderzoek" title="Permanent link">#</a></h3>
<p>Wij verwachten niet dat er bijwerkingen zullen optreden tijdens het onderzoek.
MRI is een veilige techniek waarbij geen gebruik wordt gemaakt van radiatie,
maar van magnetische velden.</p>
<p>Er zijn wel een aantal mogelijke ongemakken verbonden aan deelname aan dit
onderzoek. Gedurende de MRI-scan kan het zijn dat het liggen in de kleine
ruimte van de scanner en het harde geluid enig ongemak met zich meebrengt. Wij
zullen er echter alles aan doen om ervoor te zorgen dat u zich zo comfortabel
mogelijk voelt. Ook neurofeedback is over het algemeen een veilige methode. Er
bestaan geen negatieve bijwerkingen die specifiek zijn voor de methode, met
uitzondering van enkele vermeldingen van moeheid, hoofdpijn, angst en moeite om
in slaap te vallen. Daarnaast kunnen sommige vragenlijsten die tijdens het
onderzoek beantwoord moeten worden kunnen als confronterend ervaren worden.
Een voorbeeld hiervan is de vragenlijst over stressvolle gebeurtenissen. Ook
zal u tijdens een van de taken afbeeldingen (tijdens sessie 5) met een
negatieve emotionele lading te zien krijgen. Deze afbeeldingen kunnen als
oncomfortabel ervaren worden en zijn over het algemeen niet prettig om naar te
kijken. Het onderzoek zelf kan als intensief ervaren worden, gezien de
tijdsinvestering en de verschillende taken die u uit moet voeren.</p>
<h3 id="krijg-ik-een-vergoeding-voor-deelname">Krijg ik een vergoeding voor deelname? <a class="headerlink" href="#krijg-ik-een-vergoeding-voor-deelname" title="Permanent link">#</a></h3>
<p>Voor deelname aan het onderzoek ontvangt u een vergoeding. Deze vergoeding
bedraagt €160. Indien u een vierde neurofeedback training sessie ondergaat
ontvangt u een vergoeding van €170. Als u stopt voordat de studie is afgelopen
krijgt u een lagere vergoeding uitbetaald.</p>
<h2 id="waar-vind-ik-meer-informatie-over-het-onderzoek">Waar vind ik meer informatie over het onderzoek? <a class="headerlink" href="#waar-vind-ik-meer-informatie-over-het-onderzoek" title="Permanent link">#</a></h2>
<p>Als u denkt dat u deel wilt nemen aan het onderzoek, dan vragen wij u dit aan
te geven bij uw behandelaar. Het onderzoeksteam zal dan contact met u opnemen
om alle informatie en details persoonlijk met u te bespreken. Wilt u nu alvast
meer informatie? Een volledig overzicht van de studie en alle onderdelen
daarvan is beschikbaar in de “proefpersoneninformatie”. Deze vindt u via de
onderstaande link. Hier vertellen wij ook precies wat wij van u verwachten en
met u afspreken als u deelneemt aan het onderzoek.</p>
<p>📄 <a href="_resources/TraumaCtrl_InformationBrochure_Version4.0_Nijmegen.pdf">Proefpersoneninformatie (Nijmegen)</a><br/>
📄 <a href="_resources/TraumaCtrl_InformationBrochure_Version4.0_Maastricht.pdf">Proefpersoneninformatie (Maastricht)</a></p>
<h2 id="locatie-contact-en-overig">Locatie, contact en overig <a class="headerlink" href="#locatie-contact-en-overig" title="Permanent link">#</a></h2>
<h3 id="wat-is-het-adres-van-het-onderzoeksinstituut">Wat is het adres van het onderzoeksinstituut <a class="headerlink" href="#wat-is-het-adres-van-het-onderzoeksinstituut" title="Permanent link">#</a></h3>
<p>Het adres van het onderzoeksinstituut in Nijmegen (DCCN) is:  </p>
<blockquote>
<p>Kapittelweg 29<br/>
6525 EN Nijmegen</p>
</blockquote>
<p>Het adres van het onderzoeksinstituut in Maastricht (Scannexus) is:  </p>
<blockquote>
<p>Oxfordlaan 55<br/>
6229 EV Maastricht</p>
</blockquote>
<h3 id="contact">Contact <a class="headerlink" href="#contact" title="Permanent link">#</a></h3>
<p>Contact met de hoofdonderzoeker Dr. Erno Hermans:  </p>
<blockquote>
<p>Email: <a href="mailto:Erno.Hermans@donders.ru.nl">Erno.Hermans@donders.ru.nl</a></p>
</blockquote>
<p>Contact met het onderzoeksteam:  </p>
<blockquote>
<p>Email: <a href="mailto:traumactrl@donders.ru.nl">TraumaCtrl@donders.ru.nl</a><br/>
Tel.: [voeg telefoonnummer toe]</p>
</blockquote>
</main>
<footer>
<p><img src="_resources/institutes_logos.png" width="650"/></p>
<p>
<strong>© <a href="https://floriankrause.org">Florian Krause</a></strong>
<br/>
<em></em>
</p>
<p>
Created with <a href="https://fladd.github.io/StuffPages/">StuffPages</a>
</p>
<p>
(<a href="https://www.flaticon.com/free-icons/mri" title="mri icons">Mri icons created by DinosoftLabs - Flaticon</a>,
<a href="https://icon-library.com/icon/neural-network-icon-26.html">Neural Network Icon # 119896 by icon-library.com</a>,
<a href="https://www.iconpacks.net/free-icon/thermometer-1829.html">Thermometer icon by iconpacks.net</a>)
</p>
</footer>
</body>
</html>